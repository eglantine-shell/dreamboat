---
layout: post
title: 犹记当时，花开节候，写过长相思
date: 2023-12-31
tags: [词中有誓碍天真]
---

娇妻文学

寸断肝肠浑不顾，痴心啮尽挽留春。

簪花廊下前身我，听雨檐前梦里人。

物外无须盗仙骨，尘间偶尔见天真。

忘情聚散魂颠倒，婉转膝头徐欠伸。

<br>

与男朋友谈折返跑

客衣虽改色，不是洛阳尘。

迷路频回首，伤心更问津。

他乡怜白草，故国怕青蘋。

惆怅徘徊久，等闲春又春。

又

终日听鸣雨，窗前风满枝。

世情无处问，心事与谁期。

未必轻生死，如何慰渴饥。

离居望初月，安敢不相思。

又

归来逆雨冷沾襟，帘幕拥香天亦沉。

恸哭无依犹落魄，佯狂有意待知音。

我存肝胆三分重，君在心头一寸深。

狼狈于今向谁道，且思回首且孤斟。

<br>

春酒

我持春酒为君寿，再拜还吟三愿歌。

百岁生年人恨短，郎君二十奈之何。

<br>


夜中闲笔

我思故国是何夕，岁岁晚花不见春。

今夜河明光瘦削，中天月半酒温醇。

乍然乍灭眼中火，愈念愈亲心上人。

思绪一抔江涨水，明朝谁复托沉沦。

<br>

闺情其一

柳眼桃花面，好风春上春。

赤鳞娇摆尾，青鬓腻沾唇。

闺情其二

宿昔不相见，情多恨有余。

思君仍解佩，惆怅正离居。

<br>

闺中戏作

不辞杯底真珠酒，卸下帘钩隔月光。

肌骨灯前明胜雪，如聆瑟上动清商。

<br>

赋得清如玉壶冰

平昔重垂顾，冰心在衷肠。

相询答公子，见遇到松篁。

贞性轻生死，澄怀傲雪霜。

惭君明似月，照我一微光。

<br>

闺情

酒红添媚色，青眼弄衣襟。

揽我合欢被，为君交颈禽。

他年三万里，今日一人心。

颠倒郎怀抱，皆因情不禁。

又

所念在何许，相逢不可求。

折花悲色相，对酒感春秋。

云雨易分散，江湖长阻修。

今宵最惆怅，公子不同游。


<br>

夜歌

高楼长夜里，爱我旧星辰。

今昔想亲爱，会离忘夙因。

片言千里路，一顾几年身。

微笑一弹指，拂开衣上尘。

<br>


口占

因君欲回首，亲爱似春温。

反掌知生死，报仇非报恩。

又

饮罢中宵洗杯盏，一痕清露湿衣襟。

水流南北东西去，只愿与君无异心。

又

十六年来万事非，古来亲爱会何稀。

今宵我有旧时泪，只为思君又染衣。

<br>



闺情

床头低系白罗裙，自许阳台一片云。

饮酒不禁娇怯怯，将来诗里道郎君。

<br>

戏赠

郎君昨夜未还家，减却桃红一半花。

今夜相逢看颜色，殷勤持酒劝流霞。

<br>

临江仙

不必删夷春事，昨宵梦到卿卿。

灯阑人醉欠分明。

不同君会面，怎得我平生。

借得刀锋命脉，为余破散愁城。

几杯心胆此时倾。

当风无奈恨，饮酒不胜情。

<br>

鹧鸪天

也说轻命也难酬，又因人世爱浮沤。

登楼看月夜如水，对酒思君光满楼。

山川永，几千秋。如何当日不同游。

纵然我亦衔幽恨，得即高歌失即休。

<br>
<br>