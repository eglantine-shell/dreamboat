---
layout: post
title: 方寸但摇动，杀身效青萍
date: 2018-12-31
tags: [词中有誓碍天真]
---



>故人不见谤，自敢荐芳馨。
>
>方寸但摇动，杀身效青萍。


>身如惊露鹤，为子抱河桥。
>
>不信无他意，今宵看涨潮。

>梦魂欲借飘风去，犹恐飘风不终朝。
>
>急问萧郎今夜是，牡丹城里第几桥？

>风光寸许长，春色和愁睡。
>
>不见意中人，满眼闲花坠。
>
>有情须早归，休寄相思字。
>
>翻悔旧殷勤，惆怅年来事。


>先饮屠苏仍属我，同望丘壑更何人。
>
>平生到处花如水，今日明年土作尘。

>偷声昨日已推辞，一字心灰有所思。
>
>欲到他年灯影里，与谁交看彩毫诗。
