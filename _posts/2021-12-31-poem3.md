---
layout: post
title: 犹记当时，花开节候，写过长相思
date: 2021-12-31
tags: [词中有誓碍天真]
---

>仰首看杯底，光映一颗金。恨他甕酒频空，呼月照衣襟，偷去谁家买醉，醉倒潜藏行迹，中夜不弹琴。免将旧时事，翻覆费沉吟。
>
>昨宵梦，雨沥沥，柳阴阴。山前花好，知我前岁故登临。殷切朱弦拨断，慷慨青萍击碎，都为感君心。醒眼万山外，愁渴任相侵。

<br>

>风月徒然耳。任由他、前年乌鹊，去年灯市。月自无心花自好，十四春来如此。输两字、参商而已。我欲从君无羽翼，但长歌当哭蟾光里。唱旧谱，句何绮。

<br>

>又来风雨，正萧萧窗格，教人难寐。我在万重山外住，不共牡丹春睡。犹记当时，花开节候，写过长相思。于今纸上，湿痕能向谁寄。

<br>

>花已不堪折，挥手谢东风。檐前仍看江流，逝水日无穷。今古何曾梦觉，醒眼春阳照雪，万事总成空。若问去年雨，花好与谁同。
>
>吾衰矣，都是梦，眼朦胧。尽焚旧稿，从头翻覆写余衷。不止多愁多感，但恨无诗无酒，顾盼未能雄。又送一春去，仰首羡归鸿。

<br>

>断了朱弦君莫问，心事有谁怜。我自今春辞洛川，重会是何年。
>
>楼外闲花坠台阁，花底梦仙缘。梦醒还来学杜鹃，好月不长圆。

<br>

>灵犀一点嫌不足，偷学吹箫引凤凰。
>
>自是尘中千劫在，凭君风力上慈航。

<br>

>天长地远相思苦，风里曾霑玉露恩。
>
>病后有心频下泪，年来无梦见还魂。
>
>吾衰虽甚胭脂泪，君意无如绿蚁樽。
>
>肯念三年为别客，依然一笑作春温。


>楼下青青青欲剪，萋萋无处送王孙。
>
>聊听急管堪回首，欲诉哀筝不出门。
>
>京洛优游君好记，死生契阔我能存。
>
>伤离诗是前身作，听雨醒来白昼昏。

<br>

>君子仍青眼，同盟对白头。
>
>已多良邂逅，自是好绸缪。
