---
layout: post
title: 当时三五听金缕，至今望月有余温
date: 2019-12-31
tags: [词中有誓碍天真]
---



>怪多惆怅，人比杨花飘更荡。
>
>春色伤心，却过秋天到如今。
>
>不知底事，名姓念说人未识。
>
>一段思量，减字偷声懒戚凉。

<br>

>明年春色明年好，今夜花开看已老。
>
>知与谁同，回首风前话遭逢。
>
>念君一度肠先断，魂梦不知芳草岸。
>
>清角重吹，合放怀时又兴悲。

<br>

>已念明年春事好，明年春在洛阳城。
>恋君我自情难极，飞絮杨花又一生。

<br>

>羡为河洛儿，混迹长安右。
>
>呼燕请春风，来看花和柳。
>
>前年行已过，明日重分手。
>
>休劝把杯人，别泪浓如酒。

<br>

>阳台愁坐书空怪，云雨倾城不是君。

<br>

>当时三五听金缕，大白频敲城上鼓。
>
>至今望月有余温，不扫深红檐下雨。

<br>

>沉心深夜无须写，青柏谁当醉叩门。
>
>离恨年来都说尽，昨宵惚恍度中元。

<br>

>重翻旧稿疑前恨，昨夜词中事有无。
