---
layout: post
title: 婉伸集
date: 2024-12-31
tags: [词中有誓碍天真, 过于画眉者]
---
*犹要郎君为梳头，不要修成无情客。*

菩萨蛮•一娇娇一家

郎君听雨廊檐下，看来腰瘦才盈把。

转脸看萧娘，慵慵方卸妆。

刀同帘影挂，眉妩不曾画。

深夜莫烹茶，轻轻落烛花。

<br>

临江仙•雨夜里的两只小鸟

你倚廊下听雨下，今宵不爱琴声。

窗前絮语正轻轻。

帘钩犹豫，特意等雷鸣。

风织水丝寒恻恻，贪看也不须惊。

隔城遥是淡山横。

将来魂断，那里有坟茔。

<br>

如梦令•熬过冬天

芳春歌咏素枝，严冬又盼花时。

终岁不如意，写三百首情诗。

谁知，谁知，总为月亮相思。


<br>

忆江南•我就爱吃这个怎么了

翻旧谱，心事在西楼。

月是倾身何可及，情如垂手不能收。

难免爱浮沤。


<br>
鱼游春水•谁又在gap year爽死了

杯盘临雪夕。月照寒光如鬓白。

幸欢帐里，自与凄清风隔。

明朝依然不出门，哪管鸿爪无痕迹。

偏任酒酲，叠加诗癖。

总叹流年剑戟。凡俗谁能轻抛掷。

然而仙骨萧寥，平生可惜。

犹要郎君为梳头，不要修成无情客。

虽然渴饥，小心甄择。


<br>
菩萨蛮•赋得一直伸着手我也累了

当年水底看寒月，筋疲力竭成消歇。

弃置两茫茫，情如刀剑伤。

那时心恍惚，便令寒侵骨。

冷淡已无香，今朝窗外蔷。

<br>

蝶恋花•三峡

三峡前年尝少住。记得当时，不会题诗句。

今夜思量草间露。船头看过江头雾。

将来计划同游处。也要郎君，看左舷神女。

莫在眉峰列烟树。请君细想巫山雨。

<br>

一七令

伤。

寥落，思乡。

中宵里，最彷徨。

风云荡荡，伊洛汤汤。

因当年拾佩，才学做鸳鸯。

此夜又期花季，无端一派痴狂。

岂无居人饮醇酒，不似牡丹在北邙。

<br>
清平乐•秦楼高

一样清晓。曾候春潮到。

至此烟波犹渺渺。不怨花迟花早。

学箫数载忙忙。似乎能引凤凰。

天上不宜展翅，水岸且做鸳鸯。

<br>

鹧鸪天•夜谈

寂无声处动心兵。集来百感未能平。

投鞭断水水依旧，此事如愁亦如情。

开口笑，不平鸣。楼台变换算须惊。

纷然多少人间事，要在中宵说与卿。

<br>

风流子•贺生

置酒祝眉寿，休歆羡、明月举头新。

对玉郎腰身，十分青眼，金杯色相，恰好丹唇。

尽大白、愿君千万岁，岁岁占长春。

心底洞明，正当饮酒，膝头婉转，恰好看人。

是天南顽石，非是个、暖玉生得温存。

适值如今春事，无限相亲。

做公子掌上，明珠有烂，妾身帐里，皎月无尘。

多少深衷已尽，不必重陈。


<br>

斗百花•哥不让在生日当天写死人情歌

梦觉梅花罗帐。听见轻吟低唱。

谁将生贺折子，死人情歌同上。

是何居心，才说万岁郎君，又道孤坟送葬。

轻巧成期丧。

然则有说，我又安知真妄。

遥隔与君，薛定谔的屏障。

万死回生，亡夫亦占长春，生死都需涵谅。

<br>

沁园春•读古希腊哲学研究引理想国曰我们应该删去著名作者所作的挽歌将其归之于妇女且不包括很优秀的妇女

柏拉图云，好人知足，乐天泰和。

不忧伤憔悴，少谈坎坷，逍遥慷慨，鲜有哀歌。

古往今来，贤人作者，应在词中删苦哦。

若流泪，要归于庸众，随意蹉跎。

情钟此辈呵呵，有心事、偏书悲悼多。

我挽诗写尽，折伤屐齿，酒杯看老，磨烂樵柯。

肝胆相安，心肠百转，笔底凝神将奈何。

劝不得，是自甘顽劣，信口开河。

<br>

少年游

劝公无渡渡冰河。前事不吟哦。

孤寒入骨，伤烟花冻，还恐惧磋磨。

于今狼狈睽睽者，耳背想如何。

看人唇形学情歌：行不得，也哥哥。

<br>

啰唝曲

赤手舀心血，跣足踩月光。

树边身影断，水畔恋情长。

<br>

临江仙•这个年总算快过完了

满地鸡毛收拾遍，烟花犹似惊雷。

懒穿帘影看芳菲。

天边锦绣，何处锦灰堆。

落花若美人斩首，断头桌上玫瑰。

死生一向与心违。

其余枝叶，清露欲霏微。

<br>
昼锦堂•元宵磨刀

窗下磨刀，阿兄侧坐，看来姿态从容。

砥砺风尘寒刃，冰雪心胸。

只手频沾阳春水，葱根白玉却微红。

旁观取，无赖自知，轻轻恼恨霜锋。

慵慵。惜病骨，忧冷峭，因而催促春工。

又惜今朝闲暇，转瞬匆匆。

下回长看相青眼，安知烛底或花丛。

休忘却，仍是元宵佳节，今夜灯笼。

<br>

菩萨蛮•艳词

轻寒唯恐伤纤指，要沾春水非春水。

涂上鸊鹈膏，握中金错刀。

当时承一顾，到此还甘露。

欲死报君恩，仍然色笑温。

<br>

玉蝴蝶•艳词

清宵香暖灯昏。枕上横波氲。

软绽藕花樽。苞含帝子津。

生成柔绕指，消受美人恩。

身死骨犹温。颤声言断魂。

<br>

烛影摇红•又写艳词

久恋郎君，愁心忍使销青鬓。

娇痴怀抱正横陈，又值桃花汛。

浅慰琼枝饥馑。更贪图、温泉渴吻。

欲池濯剑，馋鱼吞钩，良宵春信。

春到江潮，澄波至此情难忍。

再看今夜画梅妆，品味胭脂粉。

一点绛唇红润。喘微微、徐收余韵。

偏能铄骨，温柔宝剑，略无锋刃。

<br>

蝶恋花•不是初恋怎么你了

欲向何人谈肺腑。数载伤心，织就回肠谱。

缭绕余音千万缕。未妨特意修眉妩。

前后风波还可睹。看作寻常，花落愁如雨。

不见雨余沾落絮。世间也有秋相遇。

<br>

鹧鸪天•次前韵

从来寂寞似刀兵。江潮心底意难平。

我非今岁才怀旧，聊写生涯有限情。

芳草翠，鹧鸪鸣。不关离别不心惊。

自兹了却春余事，满眼桃花媚与卿。

<br>

南乡子

白昼长长，我有春病是思乡。

只为故乡花太好，多少，委地牡丹须打扫。

<br>

鹧鸪天•咏金阁牡丹

来时香气尚未匀。佩金绶紫敛罗裙。

殷勤低首谢春色，珍重芳姿暂掩门。

深宵里，淡香薰。明朝醒眼已纷纷。

花开乍见知何日，若牡丹为君幻身。

<br>

鹧鸪天•牡丹谢了

盛时金紫有春温，凋零满案亦纷纷。

至今低首谢春色，死节从来岂顾勋。

凝粉泪，共黄尘。平生心事尚余痕。

敛收花瓣东风老，犹说来年梦见君。

又

花时已近落花时，东风裙䙓不胜吹。

折来金阁赖回顾，红粉啼痕曾敛眉。

余香在，属他谁。年年到此费相思。

牡丹有寿思无尽，犹插青簪剑一枝。

*「折来」句：知花期已过，不死心，屡刷淘宝。「红粉」句：友谓边缘晕粉如红泪流干。

<br>

念奴娇•又写艳词

声光仍在，当长宵喧闹，隔窗犹艳。

二十四桥明月夜，未到而今收敛。

公子轻饶，吹箫不会，要费心提点。

潮红霞醉，紫弦灯下照脸。

莫待磨破春阳，弓腰舞袖，殷勤馋吞剑。

唇吻屡沾人间铁，正将胭脂浓染。

一片冰心，枯喉浇渴，更觉秋波酽。

绛红纱底，娇娆能不深念。

<br>

临江仙•艳词但是房中术逻辑

奔马由疆请征战，相逢恰是三更。

河川娇软洗刀兵。

襟喉沦陷，何必慎渊冰。

焦烧五内情甘愿，休听鸾凤哀鸣。

平分风月证前盟。

今宵善罢，同上受降城。

<br>
菩萨蛮•艳词而且SM

殷殷未敢牵衣袂，连声手底春痕脆。

凝睇谢郎君，襟前一片氲。

催成颜色赧，粉面兼啼眼。

不许也微吟，偏头舔掌心。


<br>
<br>